<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<link rel="stylesheet" href="style.css">
	<link rel="apple-touch-icon" sizes="180x180" href="apple-icon-180x180.png">
	<link rel="icon" type="image/png" sizes="96x96" href="favicon-96x96.png">
	<link href="https://fonts.googleapis.com/css?family=Montserrat|Playfair+Display:400,700&amp;subset=latin-ext" rel="stylesheet">
	<title>Holubí princ | Povídky z IT</title>
</head>
 <body>
 <nav>
 	<ul>
	    <li><a href="./index.html">Příběhy</a></li>
	    <li><a href="./autori.html">Autoři</a></li>
  	</ul>
 </nav>
 <article>
 	<div class="img-container">
 		<img class="big_photo" src="strevice.jpg" />
 	</div>
 	<div class="text-container">
 		<h1 class="title">Holubí princ</h1>
 		<h2 class="author">Peťko Bartoš</h2>
 		<p class="text">&emsp;V dobách, kdy jeskyně hlídali draci a ve věžích byly zamykány princezny, aby je oni draci nesežrali, žila byla jedna prostá dívenka Pavlínka.  Nebyla sice z královské rodiny, ani dcerou šlechtice, byla to prachsprostá vesnická dívenka. V čem se ale kdejakou princeznu předčila, byla krása. Měla krásné kaštanové vlasy, oči jako dvě hluboké studánky a její oči kdekomu připomínaly noční červánky. Byla velmi pracovitá a šikovná, a tak se starala o malý statek její rodiny. Ráno dojila krávy, před den obracela seno a k večeru sbírala vajíčka a zavírala všechny zvířata, aby se jim něco nestalo nebo je nikdo neukradl.
 		<br>
		&emsp;Jednoho dne, pár týdnů po tom, co Pavlínka oslavila své 18. narozeniny si ale paní selka povzdechla, že jí již nezbývá mnoho let života a ráda by asi aspoň pochovala své pravnoučata. Poslala tedy Pavlínku do světa, aby si našla muže, který s ní stráví zbytek života. Zabalila si tedy do ranečku pár buchet, oblékla na sebe červenou sukni s puntíky, bílou halenku a vydala se na cestu.
		<br>
		&emsp;Po několika dnech a nocích, které přenocovala v jiných statcích výměnou za výpomoc na statku, se její cesta dostala ke konci – dorazila do města Pozořihrad. Co ale nevěděla, bylo, že v tomto městě žil sličný princ Radomil. Toho ale před několika lety zlá čarodějka Jaroslava proklela v holuba – zvíře, kterého se Pavlínka strašně bála – a on odletěl neznámo kam. Když pocházela městskou bránou, začaly vysvítat první hvězdy. Při jejich svitu okouzlila svou krásou nejen stráže, ale i kolem procházející hochy. Jelikož byla unavená, hned zavítala do první hospody, kterou zahlédla – <i>Královsky Fajné Čůčo</i>, kterou všichni místní znali spíše jako <i>KFČ</i>. Tato hospoda patřila staršímu plešatému, ale hodnému sládkovi Davidovi. Ten Pavlínce přislíbil, že pokud mu bude v hospodě pomáhat, může zde přespávat a dostane jídlo a pití. Pája věděla, že takové nabídky se neodmítají, a tak mu kývla, vzala si klíčky od pokoje a šla spát. Další den ráno už běhala mezi hosty, kterým nalívala pívo, nosila jídlo a krátila chvíli povídáním si.
		<br>
		&emsp;Pavlínce se takovéto žití líbilo, práce nebyla tak náročná jako doma na statku, a tak měla hodně volného času pro sebe. Jednoho dne však zaslechla, jak si štangasti povídají o princi Radomilovi. Jelikož Pája nevěděla, co se mu stalo, rozhodla se, že se vydá prince najít a seznámit se s ním. Jediné odpovědi, které se jí vždy dostalo, když se na něj ptala, byl jen nepříjemný pohled. Pavlínka z toho byla celá smutná, šla si tedy sednout za hospůdku poplakat. Její pláč ale přehlušilo vrkání, Pavlínka se lekla. Nad hlavou jí kroužil majestátně vypadající holub. Sedl si na okraj střechy a seděl tam. Pája nevěděla, co dělat, holubů se bála, ale tento vypadal velmi přátelsky, i tak si ale radši držela odstup. Po chvilce ticha holoubek naklonil hlavu a promluvil. <i>Co se děje, krásná slečno?</i> Pavlínka vykřikla děsem. Mluvící holuby předci jen nevidíte každý den.  Po chvilce se uklidnila a rozhodla se ověřit, zda se jí to jen nezdálo. <i>Hledám prince Radomila, nikdo mi o něm ale nechce nic říct, holoubku,</i> odpověděla mu a čekala, co se bude dít. Holub si načechral peří a pousmál se. <i>Něco bych o něm věděl, proč ho ale hledáš, slečinko?</i> <i>Inu, maminka mě poslala do světa, abych si pro sebe našla chlapce, a v hospodě jsem zaslechla, že Radomil je nádherný, milý a chytrý – prostě přesně takový manžel, jakého si každá slečna přeje. Nedalo mi to a chtěla jsem se dozvědět, jestli je to pravda.</i> <i>To, co jsi o něm slyšela, je zajisté pravda. Můžu tě za ním zavést. Musíš ale odpovědět mou hádanku, která zní: „Mám dvě těla spojená v jedno. Čím víc klidně stojím, tím rychleji utíkám. Kdo jsem?“ Setkáme se tu za 3 dny, pokud budeš znát odpověď, tak tě za Radomilem zavedu,</i> holub potom bez váhání odletěl. Pavlínka z toho byla celá zmatená, nejen, že potkala mluvícího holuba, ale ani nevěděla odpověď na hádanku, kterou dostala. Musela se ale vrátit do práce.
		<br>
		&emsp;Nad hádankou přemýšlela přes den i noc, pak další den a další noc. Posledního dne byla na dně, nic ji nenapadalo. Rozhodla se tedy o svůj příběh podělit s Davidem, přeci jen za svůj život něco zažil, a tak by mohl Pavlínce poskytnout radu. David se usadil, položil si ruce na svůj mohutný pupek a zamyslel se. Poté na Pavlínku pohlédl s rozzářenýma očima. <i>Vždyť to jsou prachsprosté přesýpací hodiny, děvče moje!</i> Jakmile to Pavlínka uslyšela, bylo jí trapně, že ji to nenapadlo. Vřele Davidovi poděkovala a vydala se ven, zatímco on si začal plnit svou mohutnou vřesovou dýmku.
		<br>
		&emsp;Když Pavlínka přitancovala na smluvené místo, holub na ni už čekal. <i>Krásný večer, neseš mi odpověď na mou otázku?</i> otázal se holub a pohlédl na Pavlínku. <i>Ano, holoubku, myslím si, že to jsou přesýpací hodiny,</i> řekla nejistě. <i>Holub radostně zavrkal a odpověděl: <i>Máš pravdu, jsou to opravdu přesýpací hodiny. Teď je na mně, abych splnil svou část slibu. Posaď se tedy, bude to na dlouhé povídání…</i>
		<br>
		&emsp;>…a tak jsem se stal holubem. Od toho dne lítám po městě a hledám nádhernou dívku, která by mě vysvobodila polibkem.</i> Já a políbit holuba pomyslela si. Pavlínka se zalekla a zůstala stát na místě jako socha.
		</p>
 	</div>
 </article>
 </body>
</html>