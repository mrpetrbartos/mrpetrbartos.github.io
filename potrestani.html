<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<link rel="stylesheet" href="style.css">
	<link rel="apple-touch-icon" sizes="180x180" href="apple-icon-180x180.png">
	<link rel="icon" type="image/png" sizes="96x96" href="favicon-96x96.png">
	<link href="https://fonts.googleapis.com/css?family=Montserrat|Playfair+Display:400,700&amp;subset=latin-ext" rel="stylesheet">
	<title>Potrestáni láskou | Povídky z IT</title>
</head>
 <body>
 <nav>
 	<ul>
	    <li><a href="./index.html">Příběhy</a></li>
	    <li><a href="./autori.html">Autoři</a></li>
  	</ul>
 </nav>
 <article>
 	<div class="img-container">
 		<img class="big_photo" src="laska.jpg" />
 	</div>
 	<div class="text-container">
 		<h1 class="title">Potrestáni láskou</h1>
 		<h2 class="author">David Polášek</h2>
 		<p class="text">&emsp;Slunečný jarní den jako vymalovaný. Na renesančním náměstíčku bylo jako vždy v neděli v podvečer liduprázdno. Kolem kašny uprostřed náměstíčka střádavě postával a popocházel asi dvacetiletý mladík, když v tom se na konci uličky vedoucí na náměstí objevil Marek, místní velice uznávaný šlechtic. Onen nervózně přešlapující mladík byl Petr, místní tulák, byl sice velmi nadaný, ale jelikož měl velmi pokročilé názory, tak se s ním lidé nechtěli moc bavit a někteří ho dokonce považovali za blázna.
 		<br>
		&emsp;Oba se tu setkali kvůli jedné věci – Hedvice. Hedvika byla krásná, černovlasá, vesnická dívka, o které chlapci i muži z okolních vesnic mohli jenom snít. Hedvika se sice přátelila s oběma, ale zbytek života mohla strávit pouze s jedním z nich. A tak se z kdysi nejlepších přátel stali úhlavní nepřátelé, a to vyvrcholilo až k tomuto momentu – boji na život a na smrt o srdce krásné dívky. Jakmile jeden spatřil druhého, ihned se do sebe pustili. Boj to byl dlouhý a krvavý, jelikož oba mladíci byli udatní a od malička trénováni v boji. Zvuky do sebe narážejících mečů se rozléhaly do okolí až do doby, kdy šlo slyšet jedno poslední zařvání. Zakrvácený Petr se se slzami v očích pomalu svalil k zemi. Marek bez jediného mrknutí či projevu lítosti odešel.
		<br>
		&emsp;Když se následující den Hedvika tu strašnou zprávu dozvěděla, byla v šoku. Celou tu dobu byla zamilovaná do Petra, ale bála se mu to říct, protože věděla, co k ní Marek cítí, a nechtěla přijít o dobrého přítele. Neunesla to, že kvůli ní Petr zemřel, a nemohla bez něj žít, a tak se rozhodla, že svůj život ukončí skokem ze skály do hlubokých vod. Od toho dne ji již nikdy nikdo neviděl. Marek byl novinkami zdrcen. Nejen, že jeho milovaná spáchala sebevraždu, ale zavraždil i kdysi svého nejlepšího přítele. S takovou tíhou na srdci nemohl žít, a tak se šel udat. Byl odsouzen k doživotí těžení kamene v dolech a od toho dne již o něm nikdy nikdo neslyšel.
		</p>
 	</div>
 </article>
 </body>
</html>