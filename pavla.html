<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<link rel="stylesheet" href="style.css">
	<link rel="apple-touch-icon" sizes="180x180" href="apple-icon-180x180.png">
	<link rel="icon" type="image/png" sizes="96x96" href="favicon-96x96.png">
	<link href="https://fonts.googleapis.com/css?family=Montserrat|Playfair+Display:400,700&amp;subset=latin-ext" rel="stylesheet">
	<title>Láska hory přenáší | Povídky z IT</title>
</head>
 <body>
 <nav>
 	<ul>
	    <li><a href="./index.html">Příběhy</a></li>
	    <li><a href="./autori.html">Autoři</a></li>
  	</ul>
 </nav>
 <article>
 	<div class="img-container">
 		<img class="big_photo" src="pavla.jpg" />
 	</div>
 	<div class="text-container">
 		<h1 class="title">Láska hory přenáší</h1>
 		<h2 class="author">Peťko Bartoš</h2>
 		<p class="text">&emsp;Za devatero tůňkami a patero loukami žila byla Pavla. Děvče krásné jako kvítek, rozumu měla na rozdávání a práce se také nebála. Jednoho dne se ale usmyslila, že by se ráda vdala. Nápadníci jí každé ráno klepali na okénko, ale ona je jednoho po druhém odmítala. Oči měla jen pro jednoho – sousedovic Davida. Nebyl by ani kousek těla, kde by mu nebyly vidět svaly, a oči měl modré jako studánky. 
 		<br>
		&emsp;Rozhodla se tedy, že si Davida pro sebe získá. Úkol to byl ale těžký, a tak na něj vymyslela lest. Každé ráno chodíval David na louku seno obraceti, to byla její šance. Takový hoch jako je David, by přece nemohl nechat utopit dívku, pomyslela si. Druhé ráno vstala ještě předtím, než stihl zakokrhat kohout a už si to šinula k rybníku, který byl kousek od oné louky. Vše měla promyšleno do nejmenších detailů, bude dělat, že pere prádlo, a upustí halenku. Když se pro ni bude natahovat, převáží se a spadne do rybníku. Po chvilce čekání se David opravdu objevil. Pavla tedy začala se svým plánem. Doopravdy skočila do vody a začala volat o pomoc. „Pomoc, pomoc, já se topím, pomožte mi někdo,“ volala na celé kolo. David ihned přispěchal k rybníčku, pak se ale Pavla dozvěděla něco hrozného. David neuměl plavat. Teď jsem v koncích, pomyslela si. V tom se ale u rybníku objevil Matej. Ne moc pohledně vypadající mladík, který sem přivandroval z Maďarských krajů za prací. Hned do rybíka za Pavlou skočil a vytáhnul ji na břeh. Když se jí pokoušel pomoci s dýcháním, Pavla vyprskla všechnu vodu z úst, vstala, uklonila se a celá rudá utekla domů. 
		<br>
		&emsp;Co se ale stalo dalšího rána, tomu nemohla sama uvěřit. Na náměstí se rval David a Matej. I když to nikdy nedával najevo, i on měl o Pavlu zájem. To, co se stalo u rybníka ho velmi zahanbilo, jelikož jí chtěl pomoci i přes to, že neuměl plavat. Pavla se ještě v noční košilce rozběhla na náměstí, aby to šílenství zastavila. Matejovi ještě jednou poděkovala a Davidovi konečně řekla, jak se cítí, on jí řekl to samé. Pár měsíců na to se konala velká oslava – David a Pavla se brali. Jako památku na onen moment si u rybníku vysadili vrbu a až vyrostla, vyřezali si do ní na důkaz lásky srdíčko se svými jmény.
		<br>
		&emsp;A jaké si z toho bereme ponaučení? Nemá cenu na lásku spěchat, ona si přece sama najde cestu.
		</p>
 	</div>
 </article>
 </body>
</html>