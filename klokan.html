<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<link rel="stylesheet" href="style.css">
	<link rel="apple-touch-icon" sizes="180x180" href="apple-icon-180x180.png">
	<link rel="icon" type="image/png" sizes="96x96" href="favicon-96x96.png">
	<link href="https://fonts.googleapis.com/css?family=Montserrat|Playfair+Display:400,700&amp;subset=latin-ext" rel="stylesheet">
	<title>Klokan | Povídky z IT</title>
</head>
 <body>
 <nav>
 	<ul>
	    <li><a href="./index.html">Příběhy</a></li>
	    <li><a href="./autori.html">Autoři</a></li>
  	</ul>
 </nav>
 <article>
 	<div class="img-container">
 		<img class="big_photo" src="kang.jpg" />
 	</div>
 	<div class="text-container">
 		<h1 class="title">Klokan</h1>
 		<h2 class="author">Radek Beňák</h2>
 		<p class="text">&emsp;Peťko byl mladý a chytrý kluk, byl plný snů a nadějí. V hodinách matematiky vždy zářil. Paní učitelka jej měla ráda, každý příklad hravě vyřešil a při každé příležitosti ukázal ostatním, kdo je alfa počtář této třídy. Málo však Peťko věděl, jak moc se věci mají změnit. <br>
		&emsp;Jednoho dne přišla paní učitelka s novinkou: „Žáci,“ řekla, „příští týden budeme psát matematickou soutěž.“ Peťko se rozzářil radostí, viděl v soutěži další příležitost jak všem dokázat, že je nadřazený druh a všichni ostatní nic neznamenají. Přihlásil se do soutěže jako první, chvástal se, jak se ani nemusí snažit, že stejně všechno spočítá a tehdy měl asi pravdu. <br>
		&emsp;Zprvu totiž neměl nijak silnou konkurenci, povětšinou to byli jen místní flákači, kteří se chtěli vyhnout vyučování, potom se ale stalo něco opravdu nečekaného. Dveře rozrazil mladý, snědý klučina s nádherně vypracovaným tělem a IQ větším než 20. „Já se také hlásím do té soutěže!“ vykřikl. A v ten moment si Peťko uvědomil, že bude mít problém.
		Uplynul týden, pro Peťka plný příprav a učení, pro našeho mladíka, pana Sokoláře, ne tak docela. Když se Peťko dozvěděl, že se pan Sokolář ani neučil, pomyslel si: „Co je to za blázna, to snad nemyslí vážně?“ Nevěděl, zda je tak hloupý, že mu ani nestojí za to se učit, nebo je tak chytrý, že se učit nemusí. <br>
		&emsp;A najednou to přišlo, byla tu ta chvíle. Paní učitelka vešla do dveří, rozdala papíry a dala žákům pokyn, aby začali psát. Peťko šel na jistotu, na první otázku odpověděl z rozmyslem, na tu druhou také a už se dostal do poloviny, když v tom ho od soustředění odtrhlo něco nepředvídatelného. Pan Sokolář se zvedl z lavice a prohlásil: „Paní učitelko, už to mám!“ Peťko byl zdrcený. „Jak to mohl stihnout dřív?“ podivil se. Cítil se zahanbeně jako nikdy, a tak se rozhodl, že musí svůj papír odevzdat co nejdříve. Zapnul všechny mozkové závity a vyplnil zbytek papíru. Byl si jistý, že to má dobře, přeci musel, nemohl v tom mít chybu. On ne! <br>
		&emsp;Za týden byly testy opravené a celá škola se dozvěděla výsledky. Peťko byl opravdu nervózní, musel vyhrát! Co by si o něm paní učitelka pomyslela, kdyby byl horší než nějaký nagelovaný, muskulární mladík! Paní učitelka stanula před třídou a začala předčítat výsledky. Zasekla se na hranici 30 bodů a ujistila se, že to jméno čte dobře. „Proč se tam zastavuje?“ pomyslel si Peťko, „stejně to nikoho nezajímá, už mi řekni, kdo vyhrál!“ A v tom to zaznělo: „Petr Bartoš, 32 bodů.“ A to byl jeho konec, nejen že byl horší než pan Sokolář, skončil dokonce i za lidmi jako jsou pan Vochcalgel a Krupice. <br>
		&emsp;V tento osudný den se z Peťka stal jen boxovací pytel, do kterého si střídavě bouchali jak paní učitelka, tak pan Sokolář. Už nikdy se nedostal tam, kde byl předtím a všichni začali uznávat pana Sokoláře. Na Peťka se postupně úplně zapomnělo a jeho jedinou chloubou od té doby byla jeho nádherná formace na bradlech. <br>
		&emsp;A jak zní ta věta, které se Peťko nemůže zbavit? Ta věta, která ho bude pronásledovat až do konce života? Přeci <em>„IZI PIČO!!!“</em>
</p>
 	</div>
 </article>
 </body>
</html>